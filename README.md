W tym projekcie podjęliśmy się odtworzenia i oceny zaawansowanej metodologii klasyfi-
kacji stopnia złośliwości glejaka, opierając się na pracy naukowców National Institutes of
Health (NIH) z roku 2022. Generalnie, naszym celem było sprawdzenie, czy ich wielo-
etapowe podejście, łączące selekcję cech i modele zespołowe, jest skuteczne i powtarzalne.
Proces opierał się na hierarchicznej selekcji cech, gdzie cztery różne techniki (IV, RFE, Lasy
Losowe, LASSO) „głosowały” na najważniejsze predyktory. Następnie, na podstawie tych
wybranych cech, zbudowaliśmy i oceniliśmy 16 modeli zespołowych z wykorzystaniem me-
chanizmu miękkiego głosowania. Całą analizę przeprowadziliśmy na zbiorze 839 pacjentów
w ramach 10-krotnej walidacji krzyżowej. Najlepszy z naszych modeli hybrydowych osią-
gnął średnią dokładność 87.1%, co jest wynikiem niemal identycznym z 87.6% zgłoszonym
w oryginalnym badaniu. Potwierdza to powtarzalność zaprezentowanej metodologii.
